\section{Introduktion} % (fold)
\label{sec:indroduktion}

    \subsection{Bakgrund} % (fold)
    \label{sub:bakgrund}
        Parans är utvecklare av en produkt som via optiska fibrer levererar naturligt solljus in i byggnader som ett alternativ till dagens traditionella ljuskällor. 
        Bolaget är baserat i Göteborg men levererar systemen globalt och har flera installationer runt om i världen. \bigskip

        Produkten fokuserar in solljus i optiska fibrer och styrs med hjälp av två stegmotorer för att följa solens bana. 
        Styrningen sker med en algoritm som ger solposition i grader, baserat på installationsplatsens geografiska position och tid, och för finare styrning av panelen då solen är framme inhämtas data från en ljussensor med fotocell.
        Detta för att alltid maximera det solljus som fokuseras in i fibern.\bigskip

        Styrkortet och motorerna till panelen drivs av en spänning om tolv (12) volt och kortet är en egen design kring mikrokontrollen PIC32. 
        Källkoden till panelen är skriven i \texttt{C} och kommunikation till enheten sker via seriell förbindelse över USB, där en USB till RS-232-omvandlare är integrerad på styrkortet. För att skicka instruktioner till panelen används en terminalemulator. \bigskip

        Ljussensorn som används i solpanelen kan representeras som ett koordinatsystem där sensorn som standard förväntar sig att ljuset fokuseras till en punkt som träffar origo. 
        Problemet som Parans har är tudelat. Det första problemet är att linsen vid tillverkning av panelen kan fokusera ljuset något vid sidan av origo på sensorn, vilket leder till sämre ljusintag till de optiska fibrerna. 
        Det andra problemet är att solen inte går att fokusera ned till en punkt, utan kommer alltid att representeras som en disk, vilket kan leda till en mätosäkerhet hos sensorn och då även sämre ljusintag till de optiska fibrerna. \bigskip

        Sensorn kalibreras genom att flytta punkten på det koordinatsystem som ljuset fokuseras ned till. Idag använder Parans en manuell metod där en terminalemulator används för att ange kommandon som vrider solpanelen och sedan kontrolleras värdet på en separat luxmätare.
    % subsection bakgrund (end)

    \subsection{Syfte} % (fold)
    \label{sub:syfte}
          Syftet med projektet är att ta fram en helt automatisk process som kan kalibrera fotosensorn i Parans solpaneler så att maximalt ljusflöde från panelen kan uppnås. Detta ska ske med lägre tidsåtgång och högre precision än dagens manuella metod. 
          Vidare syftar projektet till att möjliggöra kommunikation mellan panelen och en luxmätare inne i byggnaden, så att kalibreringstekniken kan nyttjas till systemen generellt, oavsett om de är tagna i bruk eller i fabrik.
    % subsection syfte (end)

    \subsection{Mål} % (fold)
    \label{sub:mal}
        Målet med det här projektet är att ta fram ett automatiskt system som justerar fokuspunkten på ljussensorn, vilket då vrider på solpanelen för att lokalisera de x- och y-värden där intaget av solljus är som störst. 
        Ljusstyrkan mäts med hjälp av en luxmätare som levererar ljusintaget till en dator eller till en annan programmerbar enhet. 
        När det maximala ljusintaget är uppmätt registreras x- och y-värdena som den nya fokuspunkten för ljussensorn istället för det förinställda värdet på origo. 
        Vidare är målet att ta fram en form av kommunikation mellan en luxmätare inne i byggnaden och en panel som befinner sig på taket, så att även enheter redan satta i bruk kan kalibreras. 
    % section mal (end)


    \subsection{Frågeställning} % (fold)
    \label{sub:fragestallning}
        \begin{itemize}
            \item Vilken algoritm kan anses vara lämplig för kalibreringen?\\
            \item Vilka förutsättningar för kommunikation finns det mellan solpanelen och det upplysta rummet? \\
            \item Hur tillförlitligt är det valda kommunikationssättet? \\
            
        \end{itemize}
    % subsection fr_gest_llning (end)

    \subsection{Avgränsningar} % (fold)
    \label{sub:avgr_nsningar}
        \subsubsection{Hårdvara} % (fold)
        \label{ssub:h_rdvara}
            Redan existerande hårdvara kommer att användas, det vill säga sådan avsedd att användas för de ändamål nödvändiga för projektet. 
            Den primära hårdvaran, solpanel och luxmätare, kommer att tillhandahållas av uppdragsgivaren och inga alternativ till dessa kommer att undersökas. 
            Eventuell övrig hårdvara kan antingen vara helhetslösningar eller sådana som löser delproblem och kombineras. 
            De lösningar som kommer att undersökas och utvecklas är begränsade till att stödja företagets panel SP3.\bigskip
        % subsection h_rdvara (end)

        \subsubsection{Mjukvara} % (fold)
        \label{ssub:mjukvara}
            Mjukvara kommer att utvecklas för att nå projektets uppsatta mål. 
            Denna kan komma att inkludera användning av både medföljande och externa ramverk och bibliotek för att lösa olika delproblem, exempelvis grafisk framställning och kommunikation mellan olika enheter.
        % subsection mjukvara (end)

    % section avgr_nsningar (end)

% section indroduktion (end)