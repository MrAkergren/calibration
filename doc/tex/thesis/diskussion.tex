\section{Diskussion} % (fold)
\label{sec:diskussion}

    Projektet kan anses ha två huvudsakliga syften, där det första är att ''ta fram en helt automatisk process som kan kalibrera fotosensorn i Parans solpaneler [~\dots~] med en lägre tidsåtgång och högre precision än dagens manuella metod''. 
    Den metod som bolaget tidigare använde sig av var dels baserad på manuell inmatning av värden, vilket tar tid och kan leda till fel på grund av den mänskliga faktorn, och dels på en manuell uppskattning av ljusstyrkan vilket också kan leda till en felaktig kalibrering. 
    Med hjälp av den algoritm som projektet har utvecklat och redovisat, i samverkan med den tekniska implementationen, anser författarna att detta syfte är uppnått. Processen kan skötas helt automatiskt så till vida att ljusflödet ut från panelen kan uppmätas. 
    Denna automatiserade kalibrering är att anse som tidsbesparande då inga värden behöver anges manuellt, särskilt då skillnaden mellan sensorns ursprungliga värde och det optimala inställningsvärdet och är stort så att många kalibreringssteg behöver göras. Den framtagna algoritmen är generell i det avseende att den inte är begränsad till användning för SP3-panelen utan bör även kunna användas för andra liknande produkter, såsom bolagets efterföljande modell SP4, eller tillämpningar där datastrukturer likt de illustrerade i figur~\ref{fig:array} kan påträffas. \bigskip

    Gällande bestämningen av ljusintensiteten finns det både för- och nackdelar med att göra en uppmätning av ljusstyrkan och en mänsklig uppskattning. Fördelarna med en automatiserad inläsning är att kalibreringen blir standardiserad och inte behöver bero på den person som utför kalibreringen. När författarna deltog i en manuell kalibrering av installerade paneler ute i produktion upplevde vi att ljusintensiteten varierar väldigt mycket och med tanke på att det mänskliga ögats anpassning till olika ljusintensiteter varierar beroende på om intensiteten ökar eller minskar kan kalibreringen tappa i precision vid en manuell bedömning \cite[s.~273]{aot}.  Det är svårt att jämföra hur två inställningar förhåller sig till varandra, vilken som är starkare eller svagare, om ljuskällan blivit väldigt mörk mellan de båda tillfällena. Det ska dock påpekas att en rent mekanisk bedömning har sina brister då ''[d]et är i det närmaste omöjligt att planera ljusmiljö [ \dots ] enbart med hjälp av fysikaliska mätningar'' men det påpekas också i litteraturen att det krävs erfarenhet för att kunna göra lämpliga bedömningar \cite[s.~278]{aot}. Personer med den erfarenheten finns sällan att tillgå för bolaget vid installationstillfället då installation i regel sker av lokalt anlitade tekniker. En analys av förväntad ljusmiljö är något som sker innan installation, ofta i diskussion med bolaget och arkitekter, så det bör vara utrett på förhand. Oavsett den mån installatören skulle kunna bedöma detta så finns vanligtvis inte möjlighet för denna att befinna sig i rummet dit ljuset leder då teknikern befinner sig vid panelen för att sköta kalibreringen. Detta leder då antingen till att teknikern behöver gå emellan panelen och det upplysta rummet, något som är väldigt tidsödande, eller att det krävs två personer för att utföra kalibreringen, en som sköter inmatningen till panelen och en som rapporterar ljusstyrkan. Sammantaget är vår bedömning att en uppmätning av ljusstyrkan är en lämplig metod då det sparar tid vid kalibreringen och resultatet blir oberoende av operatörers erfarenhet gällande bedömning av ljusintensitet. \bigskip

    Vidare syftar projektet till att ''möjliggöra kommunikation mellan panelen och en luxmätare inne i byggnaden'' vilket vi har undersökt två huvudsakliga metoder, trådlöst eller via de fiberoptiska kablarna som redan är dragna. Då företaget önskade att kommunicera med standardiserade trådlösa standarder för persondatorer uteslöts den möjligheten snart, i och med att hinder i form av betongkonstruktioner så som golv, väggar och tak befinner sig emellan panelen och luxmätaren, vilket hindrar spridningen av radiovågor och överföringen av data.\bigskip

    För optisk kommunikation lämnas dels ett förslag för att lösa detta delproblem och ett annat förslag som möjliggör att flytta luxmätaren från rummet upp till panelen, vilket då omintetgör behovet av att skicka datan från luxmätaren, eftersom den finns tillgänglig för den beräkningsenhet som utför algoritmen. Detta syfte är till del uppnått, då information kring hur dessa två förslag kan realiserats har redovisat, dock saknas det viss materiel för att kunna testa förslagen. Fotoresistorn som nyttjas vid mottagande av data behöver en infästning till panelen som är ljusskyddad samt en lins för att fokusera ner utsänd data till resistorn.
% section diskussion (end)